<!DOCTYPE html>
<html lang="ro">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Sultanul Femeilor (1510-1558)</title>
</head>
<body>

    <a href="Perioada Köprülü (1656-1703).html">Următoarea pagină:Perioada Köprülü (1656-1703)</a>

    <div class="wrapper">
        <h1>Sultanul Femeilor (1510-1558)</h1>
        <img height="650"
             width="700"
             src="images/Aleksandra lisowska.jpg" alt="Aleksandra lisowska"></div>

             <div class="text-box">
                <p><b>Sultanatul femeilor</b>(în limba turcă otomană  قادینلر سلطنتی;  Kadınlar saltanatı) este o perioadă din istoria Imperiului Otoman (ultimele decenii ale secolului al XVI-lea și prima jumătate a secolului al XVII-lea) în care femeile, în special mamele sultanilor, Valide Sultan, au exercitat o influență importantă asupra politicii Imperiului Otoman. Termenul a fost folosit pentru prima oară de istoricul turc Ahmed Refik (1881-1937) pentru explicarea unei perioade dezvoltării încetinite a Imperiului Otoman.</p>
                <p>Prima femeie din harem care a deținut o putere importantă în imperiu a fost Sultana Hürrem (c. 1510-1558), soția preferată a sultanului Soliman Magnificul. Succesiunea la tron a fiului lui Hürrem Sultan, Selim al II-lea, a fost asigurată prin manevre violente de către soția sultanului. Ea a organizat asasinarea a doi dintre prezumtivii moștenitori ai tronului, frați vitregi ai lui Selim. Pentru a-și asigura poziția de forță, Hürrem Sultan a complotat în 1536 pentru executarea marelui vizir Pargalı Ibrahim Pașa, iar în 1555 pentru uciderea marelui vizir Kara Ahmed Pașa și înlocuirea acestuia cu propriul ginere, Rüstem Pașa.</p>
                <p>Un alt exemplu celebru este cel al Sultanei Kösem (1589-1651), ea a fost considerată cea mai puternică sultană otomană din toate timpurile datorită faptelor sale bune pe care le-a făcut poporului; acesta o iubea foarte mult și ienicerii îi erau loiali. Concubina favorită a sultanului Ahmed I, mama lui Murad al IV-lea și bunică a sultanului Mehmed al IV-lea, ea a condus de facto Imperiul Otoman. Cele mai puternice femei din Harem se poate spune că au fost nora Roxelanei, Sultana Nurbanu (1525-1583), Sultana Safiye (1550-1618), Sultana Handan (1564-1605) și Sultana Halime (1576-1623), Sultana Turhan (1627-1683).</p>
                <p>Printre cele mai puternice femei din punct de vedere politic al acestei perioade, se numără și prințesa otomană Sultana Mihrimah, fiica sultanului Soliman Magnificul și a Sultanei Hürrem. După moartea mamei sale, în anul 1558, ea a condus haremul, iar după moartea tatălui ei, în anul 1566, ea a fost numită pentru prima dată Valide Sultan pentru fratele ei, Selim al II-lea când acesta a preluat tronul imperiului după moartea tatălui său. A fost singura prințesă otomană care deținea puterea absolută în Imperiu după sultan, dar și cea mai bogată femeie din vremea ei.</p>
                <p>Astfel de femei puternice și-au exercitat influența în ceea ce privește numirea în funcții importante precum marele agă al ienicerilor. Locuitoarele haremului erau din punct de vedere legal fără nicio excepție sclave și aveau ca singură sarcină servirea sultanului. Implicarea acestor persoane nepregătite pentru conducere în politică a fost din această cauză umbrită de greșeli și nepotism. Opțiunile femeilor din harem nu erau ghidate de apărarea intereselor imperiului sau de meritele protejaților lor, ci de satisfacerea unor interese personale și de loialități create pe baze etnice. În secolul al XVI-lea, de exemplu, sultanii au preferat compania femeilor din Caucaz, iar proporția demnitarilor originari din această regiune era foarte mare. Un simptom general al implicării arbitrarea a femeilor din harem în politica imperiului a fost frecventa schimbare a marilor viziri ai Imperiului. În medie, în prima jumătate a secolului al XVII-lea, deținătorul postului de mare vizir a fost schimbat după cel mult un an. Din acest motiv, imperiul a suferit mult atât pe plan intern cât și pe plan extern, din cauza discontinuității și uneori a haosului din administrația otomană. Pe de alta parte, implicarea în politica imperială a femeilor din harem a permis supraviețuirea statului prin succesiunea la tron doar pe linie directă paternă și prin compensarea ineficienței sau incompetenței unor sultani precum Mustafa I sau Ibrahim I. Se consideră de asemenea că schimbul de putere de la sultanii autoritari sau doar brutali către femeile haremului a dus la o formă de guvernare mai rațională.</p>
                <p>Influența femeilor din harem asupra politicii și numirilor în funcții a încetat în 1656 odată cu venirea la putere a marelui vizir Köprülü Mehmed Pașa.</p>
                

             </div>
             <a href="Perioada Köprülü (1656-1703).html">Următoarea pagină</a>
</body>
</html>